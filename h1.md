# h1 Korkeat standardit

## a) Kurssin sanasto, SFS-EN ISO/IEC 27000:2020 Terms And Definitions

### 3.2 Attack

Hyökkäys, jolla pyritään vaarantamaan omaisuutta. Tämä voi tapahtua tuhoamalla, muuttamalla tai paljastamalla tietoja, varastamalla omaisuutta, saamalla luvaton pääsy tai poistamalla järjestelmiä käytöstä.

Omaisuus voi tarkoittaa mitä tahansa organisaatiolle arvokasta, kuten tietoja, laitteistoja, ohjelmistoja tai muita tärkeitä resursseja.

### 3.31 Information security incident

Yksi tai useampi ei-toivottu tietoturvatapahtuma (information security event), joilla on merkittävä mahdollisuus vaarantaa liiketoiminta ja uhata tietoturvaa.

Tietoturvatapahtumalla tarkoitetaan havaittua järjestelmän, verkon tai palvelun tilannetta, jolla voi olla merkitystä tietoturvan kannalta.

### 3.56 Requirement

Tarve tai odotus, joka on ilmoitettu, yleisesti tiedossa tai pakollinen. Käytännössä vaatimus (requirement) voisi tarkoittaa esimerkiksi tietoturvaohjeissa mainittua salasanojen vähimmäispituutta.


### 3.58 Review

Toiminta, jolla arvioidaan, ovatko suunnitellut toimet riittäviä ja tarkoituksenmukaisia ja miten suunnitellut toimet toteutuvat. Arvioidaan, päästäänkö näillä toimilla haluttuun lopputulokseen.

### 3.77 Vulnerability

Heikkous omaisuudessa tai toimenpiteessä. Tätä heikkoutta voi hyödyntää yksi tai useampi uhka. Toimenpiteillä voidaan tarkoittaa esimerkiksi turvatoimia ja tietoturvasuunnitelmia.

Esimerkkinä haavoittuvuudesta (vulnerability) voisi olla organisaation liian löyhä salasanapolitiikka, joka johtaa heikkoihin ja/tai helposti arvattaviin salasanoihin.

Toisena esimerkkinä voisi olla vanhentuntut ohjelmisto joka sisältää helposti hyödynnettävissä olevia tunnettuja tietoturva-aukkoja.

## b) Standardi ISO 27034-1 - 5.

Standardi ISO 27034 on laaja ohje sovellusten tietoturvan kehittämiseen, toteutukseen ja ylläpitoon. Sen tarkoituksena on auttaa organisaatioita sisällyttämään tietoturva sovellusten kehitysprosessiin ja ylläpitämään sitä koko sovelluksen elinkaaren ajan.

## c) Podcast

### 1. Mikään ohjelmisto ei ole täysin tietoturvallinen.

Tämä on mielestäni hyvä väittämä ja olen samaa mieltä. Tietoturvassa on aina riski inhimillisille virheille. Uusia haavoittuvuuksia löytyy jatkuvasti, jonka vuoksi kaikkia uhkia on mahdoton ennakoida. Podcastissa tuli hyvin esille samoja asioita. Podcastissa pohdittiin, että absoluuttista tietoturvaa ei taida olla ja jos olisi, se olisi varmasti esillä. Tämä oli hyvä näkökulma.

### 2. Hallinnollinen tietoturva on teknisen tietoturvan onnistumisen edellytys.

Podcastin Joona Kokkola mainitsi, että on joskus lähestynyt tietoturvaa teknisen tietoturvan kautta, eikä siinä vaiheessa ole osannut tunnistaa hallinnolisen tietoturvan merkitystä. Tähän samastuin vahvasti, mutta podcastin pohdinta hallinnollisesta tietoturvasta toi minulle uusia näkökulmia aiheesta. Ilman hallinnollista tietoturvaa on riski, että tietoturva jää hajanaiseksi. Hallinnallinen tietoturva antaa näkemystä siitä, minkälaista tietoturvaa kannattaa olla ja mihin kannattaa panostaa.

### 3. Automaatiotestaus on ohjelmiston tietoturvan kannalta erittäin tärkeää.

Olin epäileväinen tätä väittämää kohtaa, koska testien määrittelyssä on suuri mahdollisuus inhimillisille virheille sekä erehdyksille. Podcastissa sanottiin hyvin: "se on koodia, se on vaan niin nokkelaa ja älykästä kun sen kehittäjät on". Podcastissa esitettiin vakuuttavasti myös testauksen hyviä puolia tietoturvan kannalta. Ohjelmistot ovat laajoja ja muuttuvat nopeasti, jonka vuoksi laaja ja kattava varmistaminen kannattaa automatisoida. Automaatiotestaus on siis olellinen osa tietoturvaa, mutta se ei yksin riitä takaamaan ohjelmiston turvallisuutta. 

### 4. Ohjelmistoa suunniteltaessa voidaan tehdä paljonkin auttamaan käyttäjää toimimaan tietoturvallisesti. Usein nämä toimenpiteet kuitenkin vaikuttavat negatiivisesti käytettävyyteen.

Tähän väittämään voin samaistua käyttäjän näkökulmasta, sillä podcastissakin puheenaiheena olleet salasanavahvistukset ovat aiheuttaneet minullekin ikäviä kokemuksia. Tietoturvan ja käyttäjäkokemuksen tasapainottaminen olisi tärkeää, mutta se voi olla todella haastavaa. Tasapainon saavuttamisen haasteista oli podcastissa hyviä esimerkkejä, kuten kaupan myymäläympäristössä asiakkaan rahastaminen. Kaupassa voi olla useita tietokoneita, joilla asiakas voidaan rahastaa. Näin ollen tietokoneet pitäisi suojata hyvin, ettei ulkopuoliset pääse tietokoneille, mutta suojaus häiritsee käyttäjäkokemusta hidastamalla kaupantekoprosessia.


### 5. Ohjelmiston tietoturvallisuuden suunnitteluun vaikuttaa paljolti se, kuinka arkaluonteisia tietoja ohjelmistolla on tarkoitus käsitellä.

Tämä keskustelun aihe oli mielenkiintoinen, koska olisi helppo ajatella, että tietoturvan kannalta tärkeää on suojata vain arkaluonteiset ja käyttäjäkohtaiset tiedot. Näin ollen väite olisi tosi. Keskustelu tietoturvaan kuuluvasta saatavuudesta ja eheydestä toivat kuitenkin uutta näkökulmaa aiheeseen. Tästä aiheesta hyvänä esimerkkinä oli kauppajärjestelmän toimivuus. Jos kauppajärjestelmän tiedot eivät olisi saatavilla, olisi sillä suora vaikutus liiketoimintaan. Tietoturva tulee ottaa huomioon kaikenlaisia tietoja käsitellevissä järjestelmissä.

### 6. Ohjelmistokehittäjät näkevät omat ohjelmistonsa aina merkittävästi riskialttiimpina, kuin muiden tekemät ohjelmistot.

Tähän väitteeseen on helppo samaistua omien ohjelmistoprojektien teknisen tietoturvan kautta. Esimerkiksi käyttäjätietojen suojaamisessa esiintyy aina epävarmuutta ratkaisun tietoturvallisuuden riittävyydestä. Podcastissa oli osuva kommentti: "tieto lisää tuskaa" ja aiheelle löytyi myös hyvä selitys: "sisältä päin näkee riskejä hyvin yksityiskohtaisesti". Tähän tuskaan hyvänä neuvona olivat aiheesta keskustelu ja riskien rohkeasti esille tuonti. Kuten alussa todettiin, mikään ohjelmisto ei ole 100 % turvallinen, vaan tulee pohtia, mitkä riskit on hyväksyttäviä ja keskittyä kokonaiskuvaan.

## d) Debian 12-Bookworm

Debian 12 asennettu onnistuneesti virtuaalikoneeseen.

## Lähteet

ISO27000-2020-en. Haaga-Helia kurssimateriaalit

ISO27034-1-1719737070995_6. Haaga-Helia kurssimateriaalit

[Meurman, M. 25.10.2021. Tietoturvallisuus ohjelmistokehityksessä – Tarkastele kokonaisuutta ja hyödynnä viitekehykset. Laatulöpinät -podcast](https://www.arter.fi/podcast/laatulopinat-podcast-tietoturvallisuus-ohjelmistokehityksessa-tarkastele-kokonaisuutta-ja-hyodynna-viitekehykset/)
